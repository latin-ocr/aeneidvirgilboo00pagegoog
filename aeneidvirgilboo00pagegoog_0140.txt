AENEIDOS LIB. V 105

ardentes dare visa faces: “hic quaerite Troiam 3
hic domus est,'' inquit, ‘⁴ vobis.'' iam tempus agi res 3
nec tantis mora prodigiis. en quattuor arae
Neptuno. deus 1pse faces animumque ministrat' 640
haec memorans prima infensum v1 corripit ignem,
sublataque procul dextra conixa coruscat,
et iacit. arrectae mentes stupefactaque corda
Iliadum. hic una e multis quae maxima natu,
Pyrgo, tot Priami natorum regia nutrix:
‘non Beroe vobis, non haec Rhoeteia, matres,
est Dorycli coniunx: divini signa decoris,
ardentesque notate oculos3 qui spiritus illi,
qui vultus, vocisque sonus, vel gressus eunti.
ipsa egomet dudum Bero'e‘n digressa reliqui 650
aegram, indignantem, tali quod sola careret
munere, nec meritos Anchisae inferret honores?
haec effata
at matres primo ancipites oculisque malignis
ambiguae spectare rates miserum inter amorem
praesentis terrae fatisque vocantia regna,
cum dea se paribus per caelum sustulit alis
ingentemque fuga secuit sub nubibus arcum:
turn vero attonitae monstris actaeque furore
conclamant, rapiuntque focis penetralibus ignem; 6⁶0
pars spoliant aras, frondem ac virgulta facesque
coniciunt. furit inmissis Vulcanus habenis
transtra per et remos et pictas abiete puppes.
nuntius Anchisae ad tumulum cuneosque theatri
incensas perfert naves Eumelus, et ipsi
respiciunt atram in nimbo volitare favillam.
primus et Ascanius, cursus ut laetus equestres
ducebat, sic acer equo turbata petivit
castra, nec exanimes possunt retinere magistri.
‘quis furor iste novus? quo nunc, quo tenditis,’ inquit,
‘heu miserae cives? non hostem inimicaque castra 671
Argivom, vestras spes uritis. en, ego vester
Ascanius !’ galeam ante pedes proiecit inanem,

 

