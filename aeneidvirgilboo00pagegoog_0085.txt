50 P. VERGILI MARONIS

hortor amare focos arcemque attollere tectis.
iamque fere sicco subductae litore puppes3
conubiis arvisque novis operata iuventus3
iura domosque dabam; subito cum tabida men
corrupto caeli tractu miserandaque venit
. arboribusque satisque lues et letifer annus.
linquebant dulces animas aut aegra trahebant
corpora; tum steriles exurere Sirius agros3
arebant herbae et victum seges aegra negabat.
rursus ad oraclum Ortygiae Phoebumque reme
hortatur pater ire mari veniamque precari,
quarn fessis finem rebus ferat, unde laborum
temptare auxilium iubeat, quo vertere cursus.
nox erat, et terris animalia somnus habebat:
effigies sacrae divom Phrygiique Penates,
quos mecum a Troia mediisque ex ignibus urbi
extuleram, visi ante oculos adstare iacentis
in somnis, multo manifesti'luminc‚ qua se
plena per insertas fundebat luna fenestras;
turn sic adfari ct curas his demere dictis:
‘quod tibi delato Ortygiam dicturus Apollo est,
hic canit, et tua nos en ultro ad limina mittit.
nos te Dardania incensa tuaque arma secuti,
nos tumidum sub te permensi elassibus aequor,
idem venturos tollemus in astra nepotes
imperiumque urbi dabimus. tu moenia magni
magna para, longumque fugae ne linque labor(
mutandae sedes. non haee tibi litora suasit
Delius aut Cretae iussit considere Apollo,
est locus, Hesperiam Grai cognomine dicunt,
terra antiqua, potens armis atque ubere glebae
Oenotri coluere viri; nunc fama minores
ltaliam dixisse ducis de nomine gentem:

. hae nobis propriae sedes, hinc Dardanus ortus
Iasiusque pater, genus a quo principe nostrum.
surge age et haec laetus longaevo dicta parenti

146 temptari. 166 duxisse.

 

