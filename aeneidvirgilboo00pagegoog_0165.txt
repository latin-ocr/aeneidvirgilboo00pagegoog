130 P. VERGILI 'MARONIS

adceleremus,’ ait 3 ‘Cyclopum educta caminis ·
moenia conspici0, atque adverso fornice portas, ‚
haec ubi nos praecepta iubent deponere dona?
dixerat, et pariter gressi per opaca viarum
corripiunt spatium medium, foribusque propinquant.
occupat Aeneas aditum, corpusque recenti Ι
spargit aqua, ramumque adverso in limine figit.

his demum exactis, perfecto munere divae,
devenere locos laetos et amoena virecta
Fortunatorum Nemorum sedesque beatas.
largior hic campos aether et lumine vestit ⁶4⁹
purpureo, solemque suurn, sua sidera norunt.
pars in gramineis exercent membra palaestris,
contendunt ludo et fulva luctantur harena3
pars pedibus plaudunt choreas et carmina dicunt.
nec non Thre'r'cius longa curn veste sacerdos
obloquitur numeris septem discrimina vocum,
iamque eadem digitis, iarn pectine pulsat eburno,
hic genus antiquum Teucri, pulcherrima proles,
magnanimi heroes, nati melioribus annis,
Ilusque Assaracusque et Troiae Dardanus auctor. 650
arma procul currusque virum miratur inanes.
stant terra delixae hastae, passimque soluti
per campos pascuntur equi. quae gratia currum
armorumque fuit vivis, quae cura nitentes
pascere equos, eadem sequitur tellure repostos.
conspicit, ecce, alios dextra laevaque per herbam
vescentes laetumque choro paeana canentes
inter odoratum lauri nemus, unde superne
plurimus Eridani per silvam volvitur amnis,
hic manus ob patriam pugnando vulnera passi, 660
quique sacerdotes casti, dum vita manebat,
quique pii vates et Phoebo digna locuti,
inventas aut qui vitam excoluere per artes,
quique sui memores alios fecere merendo.
omnibus his nivea cinguntur tempora vitta,

630 ducta. 651 mirantur. 664 aliquos.

 

