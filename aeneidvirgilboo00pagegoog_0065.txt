30

P. VERGlLI MARONIS

feta armis : pueri circum innuptaeque puellae
sacra canunt, funemque manu contingere gaudent.
illa subit, mediaeque minans inlabitur urbi.
o patria, 0 divom domus Ilium, et incluta bello
moenia Dardanidum! quat er ipso in limine portae
substitit, atque utero sonitum quater arma dedere.
instamus tamen inmemores caecique furore,
et monstrum infelix sacrata sistimus arce.
tunc etiam fatis aperit Cassandra futuris
ora, dei iussu non umquam credita Teucris.
nos delubra deum miseri, quibus ultimus esset
ille dies, festa velamus fronde per urbem.

vertitur interea caelum, et ruit Oceano nor, u
involvens umbra magna terramque polumque
Myrmidonumque dolos; fusi per moenia Teucri
conticuere ; sopor fessos complectitur artus.
et iam Argiva phalanx instructis navibus ibat .
a Tenedo tacitae per amica silentia lunae
litora nota petens, flammas cum regia puppis
extulerat, fatisque deum defensus iniquis
inclusos utero Danaos et pinea furtim
laxat claustra Sinon. illos patefactus ad auras
reddit equus, laetique cavo se robore promunt ¹ 2(
Thessandrus Sthenelusque duces, et dirus Ulixes,
demissum lapsi per funem, Acamasque, Thoasque,
Pelidesque Neoptolemus, primusque Machaon,
et Menelaus, etipse doli fabricator Epeos.
invadunt urbem somno vinoque sepultam,
caeduntur vigiles, portisque patentibus omnes
accipiunt socios, atque agmina conscia iungunt.

tempus erat, quo prima quies mortalibus aegris
incipit, et dono divom gratissima serpit.
in somnis, ecce, ante oculos maestissimus Hector 2
visus adesse mihi, largosque effundere fletus,
raptatus bigis, ut quondam, aterque cruento
pulvere, perque pedes traiectus lora tumentes.

251 magnam.

 

