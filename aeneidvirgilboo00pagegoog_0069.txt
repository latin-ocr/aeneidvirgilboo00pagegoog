34

P. VERGILI MARONIS

inruimus densis et circumfundimur armis,
ignarosque loci passim et formidine captos
sternimus. adspirat primo fortuna labori ,
ειτῳκὲΔΙ hic successu exsultans animisque Coroebus,
‘o socii, qua prima,' inquit, ‘fortuna salutis
monstrat iter, quaque ostendit se dextra, sequamur:
mutemus clipeos, Danaumque insignia nobis
aptemus. dolus an virtus, quis in hoste requirat? 390
arma dabunt ipsi? sic fatus deinde comantem
Androgei galeam clipeique insigne decorum
induitur, laterique Argivum adcommodat ensem.
hoc Rhipeus, hoc ipse Dymas, omnisque iuventus
laeta facit3 spoliis se quisque recentibus armat.
vadimus inmixti Danais haud numine nostro,
multaque per caecam congressi proelia noctem
conserimus ; multos Danaum demittimus Orco.

¹ diffugiunt alii ad naves, et litora cursu

fida petunt ; pars ingentem formidine turpi 400
scandunt rursus equum, et nota conduntur in alvo.
heu nihil invitis fas quemquam fidere divis!
ecce trahebatur passis Priameia virgo
crinibus a templo Cassandra adytisque Minervae,
ad caelum tendens ardentia lumina frustra,
lumina, nam teneras arcebant vincula palmas.
non tulit hanc speciem furiata mente Coroebus,
etsese medium rniecit periturus in agmen.
consequimur cuncti et densis rncurrimus armis.
hic primum ex alto delubri culmine telis 4¹⁰
nostrorum obruimur, oriturque miserrima caedes .
armorum facie et Graiarum errore iubarum.
tum Danai gemitu atque ereptae virginis ira
undique collecti invadunt, acerrimus Aiax,
et gemini Atridae, Dolopumque exercitus omnis:
adversi rupto ceu quondam turbine venti
confligunt, Zephyrusque, Notusque, et laetus Eois
Eurus equis: stridunt silvae, saevitque tridenti
383 circumtulimus.

 

