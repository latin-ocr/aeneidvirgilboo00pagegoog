32 P. VERGILI MARONIS

‚Vulcano superante domus 3· iam proximus ardet
Ucalegon ; Sigea igni freta lata relucent:

exoritur clamorque virum clangorque tubarum.
arma amens capro ; nec sat rationis in armis3

sed glomerare manum bello et concurrere in arcem
cum sociis ardent animir furor iraque mentem
praecipitant, pulchrumque mori succurrit in armis.

ecce autem telis Panthus elapsus Achivum,

Panthus Othryades, arcis Phoebique sacerdos,

sacra manu victosque deos parvumque nepotem μ
ipse trahit, cursuque amens ad limina tendit.
‘quo res summa loco, Panthu? quam prendimus

arcem?'

vix ea fatus eram, gemitu cum talia reddit:
‘venit summa dies et ineluctabile tempus

Dardaniae. fuimus Troes, fuit Ilium et ingens
gloria Teucrorum. {erus omnia Iuppiter Argos
transtulit: incensa Danai dominantur in urbe.
arduus armatos mediis in moenibus adstans

fundit equus, victorque Sinon incendia miscet
insultans. portis alii bipatentibus adsunt, . aa
milia quot magnis umquam venere Mycenis3
obsedere alii telis angusta viarum

oppositi3 s at ferri acies mucrone corusco

stricta, parata neci; vix primr proelia temptant
portarum vigiles, et caeco Marte resistunt)

talibus Othryadae dictis et numine divom

in flammas et in arma feror, quo tristis Erinys,

quo fremitus vocat et sublatus ad aethera clamor.
addunt se socios Rhipeus et maximus armis

Epytus, oblati per lunam, Hypanisque Dymasque, st*
et lateri adglomerant nostro, iuvenisque Coroebus
Mygdonides. illis ad Troiam forte diebus

venerat, insano Cassandrae incensus amore,

et gener auxilium Priamo Phrygibusque ferebat,
infelix, qui non sponsae praecepta furentis ·
audierit.

 

