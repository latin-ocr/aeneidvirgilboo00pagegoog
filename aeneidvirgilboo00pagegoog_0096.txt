AENEIDOS LIB. 111 61

crebrescunt optatae aurae, portusque patescit ' 530
iarn propior, templumque apparet in arce Minervae.
vela legunt socii et proras ad litora torquent.
portus ab Euroo fluctu curvatus in arcum;
obiectae salsa spumant adspergine cautes,
ipse latet: gemino demittunt bracchia muro
turriti scopuli refugitque ab litore templum.
quattuor hic, primum omen, equos in gramine vidi
tondentes campum late, candore nivali.
et pater Anchises ‘bellum 0 terra hospita, portas:
bello armantur equi, bellum haec armenta minantur.
sed tamen idem olim curru succedere sueti ⁵41
quadrupedes, et frena iugo concordia ferre :
spes et pacis‚‘ ait. tum numina sancta precamur
Palladis armisonae, quae prima accepit ovantes,
et capita ante aras Phrygio velamur amictu;
praeceptisque Heleni, dederat quae maxima, rite
lunoni Argivae iussos adolemus honores.
haud mora, continuo perfectis ordine votis
cornua velatarum obvertimus antemnarum
Graiugenumque domos suspectaque linquimus arva.
hinc sinus Herculei, si vera est fama, Tarenti 551
cernitui3 attollit se diva Lacinia contra
Caulonisque arces et navifragum Scylaceum.
tun procul e fluctu Trinacria cernitur Aetna,
et gemitum ingentem pelagi pulsataque saxa
rudinus longe fractasque ad litora voces,
exsultantque vada atque aestu miscentur harenae.
et pater Anchises : ‘nimirum haec illa Charybdis3
hos Helenus scopulos, hacc saxa horrenda canebat.
eripite, o socii, pariterque insurgite remis’ 560
haud minus ac iussi faciunt, primusque rudentem
contorsit laevas proram Palinurus ad undas ε
laevam cuncta cohors remis ventisque petivit.
tollimur in caelum curvato gurgite, et idem
subducta ad Manes imos desedimus unda.

535 dimittunt. 558 hic.

 

