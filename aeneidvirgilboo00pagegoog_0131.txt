96

P. VERGILI MARONIS

alter Amazoniam pharetram plenamque sagittis
Thre'r‘ciis, lato quam circum amplectitur auro
balteus, et tereti subnectit fibula gemma ;
tertius Argolica hac galea contentus abito.'

’ haec ubi dicta, locum capiunt, signoque repente .:

corripiunt spatia audito, limenque relinquunt,
effusi nimbo similes3 simul ultima signant.
primus abit longeque ante omnia corpora Nisus
emicat, et ventis 'et fulminis ocior alis.

proximus huic, longo sed proximus intervallo,
insequitur Salius3 spatio post deinde relicto
tertius Euryalus;

Euryalumque Helymus sequitur3 quo deinde sub ips
ecce volat, calcemque terit iam calce Diores,
incumbens umero; spatia etsi plura supersint,
transeat elapsus prior ambiguumve relinquat.
iamque fere spatio extremo fessique sub ipsam
finem adventabant, levi cum sanguine Nisus
labitur infelth, caesis ut forte iuvencis

fusus humum viridesque super madefecerat herbas.
hic iuvenis iam victor ovans vestigia presso

haud tenuit titubata solo; sed pronus in ipso
concidit inmundoque fimo sacroque cruore.

non tamen Euryali, non ille oblitus amorum: ,
nam sese opposuit Salio per lubrica surgens3

ille autem spissa iacuit revolutus harena.

emicat Euryalus, et munere victor amici

prima tenet, plausuque volat fremituque secundo
post Helymus subit, et nunc tertia palma Diores.
hic totum caveae consessum ingentis et ora
prima patrum magnis Salius clamoribus inplet,

. ereptumque dolo reddi sibi poscit honorem.
ς tutatur favor Euryalum, lacrimaeque decorae,

gratior et pulchro veniens in corpore virtus,

adiuvat et magna proclamat voce Diores,

qui subiit palmae, frustraque ad praemia venit
326 ambiguumque codd.

 

