roo P. VERGILI MARONIS

praecipitemque Daren ardens agit aequore toto,
nunc dextra ingeminans ictus, nunc ille sinistra:
nec mora, nec requies: quam multa grandine nimbi
culminibus crepitant, sic densis ictibus heros
creber utraque manu pulsat versatque Dareta. 4⁶0
tum pater Aeneas procedere longius iras
et saevire animis Entellum haud passus acerbis3
sed finem inposuit pugnae, fessumque Dareta
eripuit, mulcens dictis, ac talia fatur:
‘infelirn quae tanta animum dementia cepit?
non vires alias conversaque numina sentis?
cede de0.' dixitque et proelia voce diremit.
ast illum fidi aequales, genua aegra trahentem,
iactantemque utroque caput, crassumque cruorem
ore eiectantem mixtosque in sanguine dentes, 470
ducunt ad naves3 galeamque ensemque vocati
accipiunt: palmam Entello taurumque relinquunt.
hic victor, superans animis tauroque superbus:
‘nate dea, vosque haec,’ inquit, ‘cognoscite Teudri,
et mihi quae fuerint iuvenali' 1n corpore vires,
et qua servetis revocatum a morte Dareta.'
dixit, et adversi contra stetit ora iuvenci,
qui donum adstabat pugnae3 durosque reducta
libravit dextra media inter· cornua caestus
arduus, effractoque inlisit in ossa cerebro. 480
sternitur exanimisque tremens procumbit humi bos.
ille super tales effundit pectore voces:
‘hanc tibi, Eryx, meliorem animam pro morte Daretis
persolvo: hic victor caestus artemque repono)

protinus Aeneas celeri certare sagitta
invitat, qui forte velint, et praemia dicit;
ingentique manu malurn de nave Seresti
erigit, et volucrem traiecto in fune columbam,
quo tendant ferrum, malo suspendit ab alto.
convenere viri, deiectamque aerea sortem 490
accepit galea; et primus clamore secundo

486 ponit. 491 primum.

 

